Articolul de pe Wikipedia referitor la Game of Life m-a ajutat sa imi stabilesc modul in care vreau sa abordez aceasta problema. Aveam o idee si inainte de a citi articolul dar nu era atat de bine conturata.
Astfel m-am gandit ca ar trebui sa impart elementele din matrice in mai multe categorii:
1.Elemente ce se afla in colturi;
2.Elemente ce se afla pe laturi;
3.Elementele ce se afla in centrul matricei.
In functie de cazul in care ma aflu (plan sau toroid) fiecare din aceste categorii de elemente are un anumit numar de vecini. Am folosit o matrice pe hartie pentru a identifica vecinii fiecarui element in functie de cazul si pozitia in care se afla. Astfel, am ajuns la trei cazuri posibile pentru indicele de coloana si trei cazuri posibile pentru indicele de linie deci in total 9 cazuri.
Pentru fiecare element al matricei am calculat suma vecinilor iar apoi am verificat ce se intampla cu acel element in generatia urmatoare in functie de suma vecinilor. Elementul modificat l-am trecut mai intai intr-o matrice secundara pentru a nu influenta in mod eronat evolutia celorlalte elemente pe parcursul unei generatii. Dupa ce am trecut toate elementele modificate corespunzator in matricea secundara, am inlocuit fiecare element din matricea originala cu elementul de pe aceeasi pozitie din matricea secundara. Apoi se trece la generatia urmatoare si procesul se reia.
Datorita acestui mod similar de a aborda problema pentru cele 2 cazuri, a fost suficient sa scriu codul pentru cazul plan iar apoi, cu mici adaptari am putut sa il refolosesc pentru cazul toroid.

Populatia maxima

Pentru a calcula populatia maxima am ales o variabila care sa numere elementele active din matrice pe parcursul unei generatii. Astfel fiecare element din matrice este adunat la contor (daca elementul este activ, el are valoarea 1, daca nu, are valoarea 0). La sfarsitul fiecarei generatii, comparam numarul de elemente active cu o variabila ce avea ca scop retinerea numarului de elemente active maxim la sfarsitul simularii. Daca numarul de elemente active de la generatia curenta era mai mare decat acest numar maxim (initializat cu 0) atunci numarul maxim primea numarul curent. Astfel, la sfarsitul simularii, in variabila a doua se afla numarul maxim de elemente active de pe parcursul tuturor generatiilor. Acelasi rationament l-am aplicat pentru ambele cazuri.
La sfarsitul programului am transformat acest numar maxim in format procentual impartind la numarul total de elemente si inmultind cu 100.
Calculul populatiei maxime mi-a pus ceva probleme, nu neaparat in sensul modului in care ar trebui sa procedez ci mai degraba din neatentie. Spre exemplu, initial, nu am realizat ca numarul populatiei trebuie initializat cu 0 la inceputul fiecarei generatii. Datorita acestei greseli, rezultatul era diferit fata de cel pe care il asteptam. In fine, ultima problema a constat in faptul ca nu afisam simbolul % dupa rezultat. Din acest motiv cand uploadam tema cu tot cu bonus luam 0 puncte. Cand am pus-o fara bonus am luat 90 de puncte si atunci am banuit pe unde este problema. Dupa ce am adaugat simbolul totul a mers perfect. Tot ce mai era de facut era acest document.
